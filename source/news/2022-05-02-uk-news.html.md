---
title: "InterFM новини українською (випуск 2 травня 2022)"
date: "2022-05-02"
---

Слава Україні!

Доброго дня, шановні слухачі Inter FM, Вас вітає українська громада в
Японії “Краяни”. Сьогодні в ефірі - детальніше про отримання довгострокової візи та допомогу українцям в Японії.

READMORE

Всі українці, які шукають притулку в Японії, отримують короткострокові
візи тимчасового перебування в країні на 90 днів, відлік починається з
дня прибуття в Японію. Для отримання картки резидента та реєстрації в
органах місцевої влади необхідно змінити цю короткострокову візу на
довгострокову (1 рік), яка називається “Особливі види діяльності”
(токутей кацудо 特定活動). Статус резидента надає можливості по різних
напрямках:

- реєстрування у системі національного медичного страхування, або соціального медичного страхування
працевлаштування

- отримання допомоги (деякі організації та урядові установи надають допомогу тільки після отримання картки резидента)
відкриття банківського рахунку

- налаштування мобільного та інтернет зв’язку

Для отримання довгострокової візи та картки резидента необхідно
звернутися до найближчого відділу міграційної служби. Посилання на
перелік відділів міграційної служби та їх адреси по всій Японії дивіться
на сайті Inter FM, сайті Краян чи офіційному сайті міграційної служби
Японії.


[Перелік відділів міграційної служби Японії](https://www.isa.go.jp/en/about/region/index.html)



Час отримання візи та картки резидента залежить від навантаження кожного
окремого відділу. Що необхідно для отримання візи та картки резидента:

- анкета-заява на зміну статусу перебування

- фотокартка (розміри вказані в анкеті)

- гарантійний лист

- лист у вільній формі з поясненням причини зміни статусу

- паспорт громадянина України для виїзду за кордон

В залежності від обставин та Вашої особистої ситуації, можуть попросити надати інші документи. Зазвичай додаткові документи можна надіслати поштою пізніше.

Форми документів дивіться на сайті Краян або на сайті міграційної служби Японії. Також можливо отримати їх безпосередньо у відділі служби.

Результат розгляду заяви надсилається заявнику поштою, але в окремих відділах служби були випадки зміни статусу візи та видачі картки резидента в день подачі заяви.

Якщо у Вас є питання щодо процедури зміни короткострокової візи на довгострокову та отримання картки резидента, зверніться до консультаційної служби FRESC за телефоном 0120-76-2029, повторюю 0120-76-2029. Консультації можна отримати українською мовою з понеділка по п’ятницю з 9-ї ранку до 8-ї вечора, у суботу, неділю та свята з 9-ї ранку до 5-ї вечора.

[Консультаційна служба FRESC](https://www.isa.go.jp/en/support/fresc/ukraine_support.html)


2-го травня 2022 року в Токіо ,в районі Шібуя, відкрився центр психологічної та моральної допомоги для українців, які знайшли притулок у Японії. Центр працює з 3-го по 7-ме травня кожного дня з 10-ї до 16-ї години. З 8-го травня кожного вівторка та п’ятниці з 10-ї ранку до 16-ї, та по суботах з 12-ї до 15 години. До служби також можна звернутися за телефоном 050-3612-7559, повторюю 050-3612-7559. Подробиці дивіться на сайті Inter FM або на сайті Краян.

[Центр психологічної та моральної допомоги для українців.](https://www.facebook.com/groups/320018323514035/permalink/361578436024690/)


Якщо Ви приїхали до Японії зі своїми домашніми улюбленцями, то скоріш за все вже знаєте про строгу процедуру ввозу домашніх тварин в Японію та необхідний карантин по прильоту. Якщо самотужки Вам важко сплатити витрати на карантин, або Вам необхідна допомога у спілкуванні зі службою карантину тощо, зверніться до Peace Winds Japan. Посилання на форму заяви - на сайті Inter FM та сайті Краян.

[Допомога від Peace Winds Japan](https://peace-winds.org/activity/ukraine/21307)


Крім того, компанія медичного страхування домашніх тварин Anicom оголосила про надання безкоштовного лікування та щеплень для домашніх тварин українців, які знайшли притулок зі своїми улюбленцями в Японії. Надання послуг відбувається в лікарнях групи Аніком. Перелік та адреси лікарень можна знайти на сайті Аніком. Подати заяву на безкоштовне ветеринарне обслуговування можна на сайті Аніком.

Безкоштовне ветеринарне обслуговування Anicom
[англійською](https://www.anicom.co.jp/news-release/2022/20220419-2/) та
[японською](https://www.anicom.co.jp/news-release/2022/20220419/)



### Про найближчі події.

7 травня відбудеться захід на підтримку України в парку Комае ( біля
району Сетагая, міста Токіо ). Назва заходу  «Душею з вами» (気持ちつな
ぐDAY). Захід організовує мерія міста Комає разом з українською
громадою в Японії «Краяни», та українською  недільною  школою
«Джерельце» .

На заході відвідувачів чекає українській борщ, концертна програма,
продаж сувенірів, дитячий куточок з розмальовками, та написанням
листівок на підтримку України. Також заплановано збір коштів для
постраждалих від війни українців.


Участь в заході безкоштовна.

Посилання на події та подробиці можна знайти на сайті Inter FM або на
Фейсбук сторінках Краян та інших українських спільнот. Запрошуємо всіх
бажаючих.


8.最後の挨拶
Бажаємо Вам гарного дня! До нових зустрічей на Inter FM.


### ウェブサイトに載せる情報

- [Перелік відділів міграційної служби Японії](https://www.isa.go.jp/en/about/region/index.html)
- [Консультаційна служба FRESC](https://www.isa.go.jp/en/support/fresc/ukraine_support.html)
- [Центр психологічної та моральної допомоги для українців.](https://www.facebook.com/groups/320018323514035/permalink/361578436024690/)
- [Допомога від Peace Winds Japan](https://peace-winds.org/activity/ukraine/21307)
- [Безкоштовне ветеринарне обслуговування Anicom англійською](https://www.anicom.co.jp/news-release/2022/20220419-2/)
  - [японською](https://www.anicom.co.jp/news-release/2022/20220419/)
- [Захід в місті Комае «Душею з вами»(Kimochi tsunagaru DAY)](https://www.city.komae.tokyo.jp/events/index.cfm/view.4.202205.2034.html)
  - [Facebook](https://www.facebook.com/hideki.maruyama.0423/posts/7396747010399870)
