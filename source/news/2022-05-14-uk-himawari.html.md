---
title: Показ фільму "Соняшники"
date: 2022-05-14
---

14 травня компанія Rain Colors, за сприяння компанії Jump for the
Positive Future, при підтримці адміністрації префектури Чіба, Мерії
міста Чіба, Посольства України в Японії та активної участі в організації
спільноти Краяни організовує захід з показом фільму “Соняшники” (“ひまわ
り”) у приміщеннях відкритого в жовтні 2021го року [TIPSTAR DOME](https://www.google.com/maps/place/TIPSTAR+DOME/@35.6214158,140.1128027,17z/data=!3m1!4b1!4m5!3m4!1s0x602285aefd93ea7b:0x8cddbdfe916111e4!8m2!3d35.6214115!4d140.1149914), поблизу
[станції Чіба](https://www.google.com/maps/place/Chiba+Station/@35.6129302,140.1112894,17z/data=!3m1!5s0x602284ba919b48d5:0x486cece435f75f54!4m12!1m6!3m5!1s0x602284ba83dfc1ff:0x860f90315b5e3d57!2sChiba!8m2!3d35.6129259!4d140.1134781!3m4!1s0x602284b08e5183bd:0xe19a77ea5e06411c!8m2!3d35.6131339!4d140.1133591).

На заході також буде виставка українського вбрання, авторських робіт
українських фотографів та художників, благодійна виставка-продаж товарів
українських виробників та майстринь та ще багато чого цікавого. Тож
приходьте з друзями, раді будемо побачитись!

### Інформація з ВІкіпедії

Стрічка «Соняшники» створена італійською кінокомпанією за задумом
продюсера фільму Карло Понті (чоловіка Софі Лорен), режисера Вітторіо де
Сіка з Марчелло Мастрояні та Софі Лорен у головних ролях.

Історія про італійського солдата, що залишився після війни в СРСР, і
двох його жінок — росіянку та італійку, яка продовжує його чекати.

У стрічці розкривається тема зниклих на Східному фронті солдат, яка й
досі досить болюча в Італії. Величезна кількість — приблизно три чверті
— італійських солдат і офіцерів померло в радянському полоні від голоду
і хвороб. Зізнатися в цьому керівництво Радянського Союзу не могло, і на
всі запити з Італії надавало відповіді, що інформації про солдатів, які
не повернулися з полону, не має. Аби замести сліди, були навіть знищені
усі цвинтарі італійських військовополонених.

Частина зйомок стрічки проходила на Полтавщині. Прем‘єру стрічки
планували провести в Москві, але у справу втрутився Комітет Державної
Безпеки. «Органи», зажадали вилучення з фільму епізоду з цвинтарем
італійських солдатів в Україні. Але Карло Понті не побажав цього
зробити. Врешті, не отримавши від радянської сторони відповіді на
пропозицію про прем'єру, італійці організували прем‘єру фільму в Римі,
куди були запрошені і радянські учасники фільму.

Представники СРСР на прем’єру в Рим демонстративно не з'явилися, а
авторами фільму зайнявся Комітет Державної Безпеки. Було прийняте
рішення, що «Соняшники» — шкідлива, пасквільна картина і її показ в
Радянському союзі був заборонений. Не дивно, що в державах Радянського
Союзу про стрічку «Соняшники» мало що відомо.
