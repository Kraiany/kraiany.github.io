---

title: "Краяни" засуджують участь терористичної організації “ДНР” у замаганнях із Карате
date: 2019-11-20 00:00 UTC
lastmod: 2019-11-20
changefreq: yearly
priority: 0.5
tags:
details: Ми засуджуємо дії учасників змагань із терористичної організації “ДНР”. Їх вчинок вважаємо неприпустимим, а отриманнях для участі в змаганнях віз дискредитує роботу Міністерства Закордонних справ Японії.

---

Від імені української громади в Японії "Краяни" Міністерству закордонних справ Японії було направлено листа з приводу участі у змаганнях терористів з терористичної організації так званої "ДНР".

<hr />

Як стало відомо з публікацій на новинних ресурсах, з 7 по 10 листопада 2019 року в Токіо відбулася подія під назвою “KWF World Conference & World Cup”.
http://kwfjapan.com/, email: mail@kwf.jp

Вже шостий рік Україна знаходиться у стані необ’явленої війни з Російською Федерацією. Російська Федерація, розпочавши війну з анексування Кримського півострова, підступно окупувала частину територій України в Донецькій та Луганській областях, фінансувала і продовжує фінансувати та відправляти регулярні частини своєї армії воювати проти незалежної Української держави.

Так звані “Донецька Народна Республіка (ДНР)” та “Луганська Народна Республіка (ЛНР)” не визнані у цілому світі і також не визнані урядом Японії. Додатково, українським законодавством ці, так звані, “республіки” визнаються терористичними організаціями.

На превеликий жаль, спортивне змагання, згадане вище, не обійшлося без політичного скандалу. Для участі у  змаганнях були допущені і, очевидно, отримали візу спортсмени з наразі окупованих Російською Федерацією територій України, які виступали на змаганнях під “прапором” так званої “ДНР”.

Ми засуджуємо дії учасників змагань із терористичної організації “ДНР”. Їх вчинок вважаємо неприпустимим, а отриманнях для участі в змаганнях віз дискредитує роботу Міністерства Закордонних справ Японії. За цю провокацію просимо заборонити в майбутньому вищезгаданим особам в’їзд в Японію.

Це особливо важливо в ході підготовки до Олімпійських ігор 2020 у Токіо. Надзвичайно важливо не припуститися подібної ж помилки при плануванні всесвітніх спортивних ігор.
Від імені української громади Японії просимо вас розібратися з інцидентом щоб запобігти повторення подібних прикрих помилок у майбутньому.
