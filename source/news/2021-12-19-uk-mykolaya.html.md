---

title: Свято Миколая для маленьких українських та японських дітей.
date: 2021-12-19 15:12 UTC
tags: Ukrainian, christmas, Mykolaya

---

Всі з нетерпінням чекали 19 грудня! Маленькі поглядали десь на хмарки,
чи слідкує за ними Святий Миколай, старші готувалися старанно з матусями
і вчителями до свята - проводили репетиції, писали листи та готували
костюми та декорації.

Зранку всі дуже хвилювались, адже цього року Святий Миколай завітав з
України не тільки до наших чемних Джерельцят!

Більше тридцяти японських діток познайомились з ним. Всі разом
розписували миколайчиків, насолодились чудовою виставою, підготованою
учнями та вчителями Джерельця та хореографічно-театральною студією
ДуКаЧі, погрались з Миколаєм та отримали подарунки! Всі були у захваті і
це найголовніше! Адже тепер і діти, і дорослі мають нових друзів,
дізнались про Україну та про свято! І бажання усіх, звичайно ж,
здійсняться! Мріймо і все буде добре!

Веселих зимових свят!
