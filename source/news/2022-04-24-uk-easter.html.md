---
title: Великодній пікнік у парку Йойоґі
date: 2022-04-24
---

#### Христос Воскрес!

24го квітня українці Японії зібралися на  пікнік щоб разом відсвяткувати
Великдень в парку Йойоґі, район Шібуя в Токіо. Захід був організований
організацією Stand With Ukraine Japan, Асоціацією дружби Японія-Україна
НПО Краяни та місією Православної Церкви України в Японії.

READMORE

<img src="/assets/images/news/easter-2022.jpg" class="main">

На пікнік зібралося близько ста українців, які проживають у Японії або
були евакуйовані до Японії з України після початку широкомасштабної
російської агресії 24 лютого 2022. Присутні були також і японці, що
співчувають Україні в цій війні. Цього року отець Павло просто на
гялявині у парку привітав всіх присутніх зі Святом та освятив великодні
кошики.

Напередодні, в суботу під час Вечірньої, в англіканській церкві Святого
Альбана на Каміячьо отець Павло з Місії Православної Церкви України в
Японії провів Великодню службу та освятив  паски.

Невеликий весняний дощик не завадив українцям познайомитися з новими
друзями, поспілкуватися, обмінятися новинами та побажаннями перемоги
Україні.

### Слава Україні! Героям Слава!

  [#StandWithUkraineJapan](https://www.facebook.com/hashtag/StandWithUkraineJapan)
  [#npokraiany](https://www.facebook.com/hashtag/npokraiany)
