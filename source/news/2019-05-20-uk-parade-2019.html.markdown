---
title: Сьомий Парад Вишиванок у Токіо (2019)
date: 2019-05-20 04:37 UTC
lastmod: 2019-05-20
changefreq: yearly
priority: 0.5
tags: Парад,Вишиванка,Токіо,Японія
image: "/assets/images/parade-ja-2019.jpg"
---


9 травня цього року відбувся сьомий Парад Вишиванок у Токіо. Ця подія зібрала більше 200 учасників, серед яких були українці, японці, американці, громадяни інших країн та друзі української громади.

READMORE

Подія відбулася за участі й підтримці надзвичайного й повноважного посла України в Японії Ігоря Харченко та співробітників української Амбасади в Японії, а також Місії Православної церкви України в Японії. У заході також брали участь батьки, діти та вчителі токійської української школи «Джерельце».

Хода розпочалася поблизу центральної залізничної станції Токіо, пройшлася людними вулицями центрального району міста Ґіндза та закінчилася у парку Хібія.

Учасники йшли танцюючи та співаючи українських пісень. Перехожим роздавали листівки японською та англійською мовами про подію із поясненням про українську вишиванку і значення, яке вона має для українців.

Багато хто з японців, особливо старшого віку, прочитавши "ウクライナ" — «Україна» з неабиякою обізнаністю заводили розмову про українську історію та події сьогодення. Іноземці навіть без листівок, побачивши українські прапори, вітали марш вигуками: «Україна».

Після параду відбулися культурні заходи: лотерея, у якій розігрувалися компакт-диски українських виконавців, лялька-мотанка, українські писанки. Головним призом лотереї були українські вишиванки. Відбувся вже традиційний майстер клас по розучуванню українських народних танців.

У Токіо парад у вишиванках вперше відбувся у 2013 році і з того часу проводиться щорічно. Перший захід зібрав понад 70 учасників.


- Фото
  - <a target="_blank" href="https://photos.app.goo.gl/W9fmto1gajRyFfFh8">https://photos.app.goo.gl/W9fmto1gajRyFfFh8 (credits Юя Такеда)</a>
  - <a target="_blank" href="https://photos.app.goo.gl/gLAPP5SFwwkMhBrd8">https://photos.app.goo.gl/gLAPP5SFwwkMhBrd8 (credits Олексій Хіраяма)</a>
  - <a target="_blank" href="https://photos.app.goo.gl/aaHLsoMbgYLGQwMf8">https://photos.app.goo.gl/aaHLsoMbgYLGQwMf8 (credits Дмитро Ковальов)</a>
- Відео
  - <a target="_blank" href="https://photos.app.goo.gl/PZYqNnKsW89LBjHM6">https://photos.app.goo.gl/PZYqNnKsW89LBjHM6 (Дмитро Ковальов)</a>
- Додаткова Інформація
  - <a href="https://www.kraiany.org/uk/parade/" target="_blank">Веб сторінка мегамаршу</a>
  - <a href="https://www.facebook.com/events/2278051682450891/" target="_blank">Подія на Facebook</a>
