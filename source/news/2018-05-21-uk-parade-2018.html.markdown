---

title: Шостий Парад Вишиванок у Токіо (2018)
date: 2018-05-21 15:12 UTC
lastmod: 2018-05-21T15:52:00Z
changefreq: yearly
priority: 0.5
tags: Парад,Вишиванка,Токіо,Японія
categories: release,parade
image: "/assets/images/parade-ja-2018.png"

---

Цього року Парад Вишиванок у Токіо відбувся 20 травня. Ця подія зібрала біля 200 чоловік.

READMORE

Багато знайомих і незнайомих один одному людей різних національностей, різного віку, одягнувши вишиванки зібрались в одну дружню родину.

Подія відбулася завдяки участі й підтримці надзвичайного й повноважного посла України в Японії Ігоря Харченко та співробітників української Амбасади в Японії, а також Місії Української Православної церкви Київського Патріархату в Японії.

Готувались до параду всі. Матусі та вчителі токійської української школи «Джерельце» розучували з дітьми пісні та танці, готували вишиванки заздалегідь. Деякі учасники — японські учениці студії української вишивки, — виготовили вишиванки своїми руками!

Учасники ходи пройшлися людними вулицями центру Токіо, танцюючи та співаючи українських пісень. Листівки японською та англійською мовами про подію і з поясненням про те, що таке вишиванка і яке значення вона має для нас, українців, учасники ходи роздавали перехожим, які, зупиняючись із цікавістю спостерігали дійство.

Багато хто з японців, особливо старшого віку, прочитавши "ウクライナ" — «Україна» з неабиякою обізнаністю заводили розмову про українську історію та події сьогодення. Іноземці й без листівок, побачивши українські прапори вітали нас вигуками: «Україна».
Маршрут був цього року довшим ледь не вдвічі від попередніх років, але піднесений настрій, радість від зустрічі надихнув багатьох ще й на українські танці, які розучувались по закінченні ходи в парку Хібія.

Новинкою цьогорічного параду була лотерея у якій розігрувалася компакт-диски українських виконавців, лялька-мотанка. Головним призом була вишиванка.

У Токіо мегамарш у вишиванках вперше відбувся у 2013. У 2013 році захід зібрав понад 70 українців, які проживають у Японії, а також японці, яким цікава та небайдужа Україна.

- Фото
  - <a target="_blank" href="https://goo.gl/XEbcss">https://goo.gl/XEbcss</a> (credits Микола Солоцький)
  - <a target="_blank" href="https://photos.app.goo.gl/Hmyo2jakGjkO5EEM2">https://photos.app.goo.gl/Hmyo2jakGjkO5EEM2</a> (credits Олексій Хіраяма)
Відео
  - <a target="_blank" href="https://drive.google.com/drive/folders/1a-0QpbALhmsTyvH6Sw2on11Ygvrpy0Jg?usp=sharing">https://drive.google.com/drive/folders/1a-0QpbALhmsTyvH6Sw2on11Ygvrpy0Jg?usp=sharing</a> (credits Дмитро Ковальов)
- Додаткова Інформація
  - Веб сторінка мегамаршу ([https://www.kraiany.org/uk/parade/](https://www.kraiany.org/uk/parade/))
  - Подія на Facebook (українською, англійською та японською) <a target="_blank" href="https://www.facebook.com/events/160824581296953">https://www.facebook.com/events/160824581296953</a>
