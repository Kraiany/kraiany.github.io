---

title: У Токіо відбулася виставка українських костюмів
date: 2019-11-25 03:05 UTC
lastmod: 2019-11-25T03:05:03Z
changefreq: monthly
priority: 0.5
tags: костюми, виставка, токіо
details: На виставці представлені 17 самобутніх костюмів з 16 регіонів України, а також рушники з Центральної України.

---

З 18 по 22 листопада в Токіо в галереї Університету культури та моди відбулася виставка українських костюмів. На виставці представлені 17 самобутніх костюмів з 16 регіонів України, а також рушники з Центральної України.

Це лише невеличка частина великої колекціі Олени Скрипки, яка збирала ці костюми протягом 25 років по всіх регіонах України. Ми дуже раді, що дану колекцію змогли побачити в Японії, відчути український колорит та ознайомитись з регіональними особливостями костюмів.

Зі слів авторки колекціі, Олени Скрипки, вона почала збирати дану колекцію тому, що відчувала внутрішню потребу зберегти та передати наступним поколінням те, що є одним із критеріїв ідентичності українців. Український традиційний костюм  несе в собі енергію поколінь і саме через нього можна побачити яскраву та чарівну душу українського народу. Цей спадок ми повинні берегти та шанувати, щоб бути єдиною та сильною нацією.

За час виставки була прочитана лекція про особливосі українського костюма, проведені майстер класи з виготовлення мотанки, вибійки та клас вишивання.

Даний проект готувався українською спільнотою в Японії «Краяни» протягом трьох років і ми дуже щасливі, що завдяки злагодженій співпраці посольства України в Японії, «Краян» та Bunka Gakuen, цей проект здійснився.
