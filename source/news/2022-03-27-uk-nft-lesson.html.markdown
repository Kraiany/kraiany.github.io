---
title: Листівки від учнів школи Джерельце
date: 2022-03-27 00:00 UTC

---

Війна увірвалась в наше життя незалежно від того де ми
проживаємо. Японія далеко, але відстань загострює почуття. Японські
українці зараз всебічно працюють на підтримку України та українців.

READMORE

У нашій українській школі "Джерельце" в зв'язку з цим також змінився
розклад. І кожного заняття один з уроків присвячений подіям в
Україні. Діти разом з вчителями та батьками роблять все, що в їхніх
силах, щоб підтримати нашу державу, своїх друзів та рідних, тих хто
постраждав від війни.

Ми робили з дітками листівки, виготовляли мотанки-обереги для родин,
старші діти дають інтерв'ю, розповідаючи правду і  діляться своїми
почуттями та думками про ситуацію, що склалась в Україні.

А сьогодні ми всі стали учасниками проєкту, запропонованому одним із
батьків наших учнів Hiroshi Suzuki.

Малюнки, створені дітьми на уроці будуть відцифровані і продаватимуться
на платформі NFT за криптовалюту, а всі виручені кошти підуть на
допомогу Україні.

Переможемо!
Слава Україні!
