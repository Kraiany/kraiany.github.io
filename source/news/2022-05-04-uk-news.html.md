---
title: "InterFM новини українською (випуск 4-6 травня 2022)"
date: "2022-05-04"
---

Слава Україні! Доброго дня, шановні слухачі Inter FM, Вас вітає
українська громада в Японії “Краяни”. Продовжуємо тему про безкоштовні
ресурси вивчення японської мови.

READMORE

Якщо Ви нещодавно приїхали чи збираєтесь їхати в Японію, швидко вивчити
фрази японською для повсякденного життя Вам допоможуть уроки японської
на NHK World Japan. З квітня 2022 року уроки  Easy Japanese (Початкова
японська)  стали доступні і українською мовою.



[Уроки Easy Japanese (Початкова японська)](https://www3.nhk.or.jp/nhkworld/uk/ondemand/video/6022001/)

Також в розділі Japanese/Японська можна знайти багато різноманітних навчальних відео для повсякденного життя. На даний момент з поясненням англійською.

Додаток NHK World Japan можна завантажити на телефон чи IPad з Apple store, чи Google play, чи потрапити на сторінку, знайшовши її в Інтернет просторі, та дивитись і слухати уроки в зручний для Вас час. В вільному доступі також є підручники для вивчення початкової японської, котрі теж можна завантажити на свій пристрій.

Про підтримку переселенців місцевими муніципалітетами Японії.

Деякі японські муніципалітети почали надавати консультаційні послуги для українців, яким довелося евакуюватися у Японію в результаті російського вторгнення не тільки японською чи англійською, а і українською мовами. Службовці допомагають з вирішенням проблем житла, медичної допомоги та інших питань, пов'язаних з повсякденним життям.


На сторінці спільноти Краяни Ви можете знайти лист з інформацією консультаційних центрів для іноземців по всій Японії, номери телефонів куди звертатись. Веб сторінки багатьох центрів підтримуються Гугл-перекладачем з японської на українську. Автоматичний переклад сторінки на українську можна переключити вибравши в розділі мова(言語/げんご、автоматично може стояти японська日本語/にほんご) →вибрати інші(他/ほか)→вибрати українська(ウクライナ語/ウクライナご).

Також детальніше в інформації по кожному центру можна дізнатись в яких саме центрах вже є україномовна підтримка. З кінця квітня консультацію українською мовою можна отримати за попереднім записом в консультаційних центрах для іноземців префектур Саппоро, Саітама, Чіба, Токіо, Йокогама , Нагано, Гіфу, Шідзуока, Кіото, Осака, Хйого, Токушіма, Ехіме, Сага, Нагасакі, Кумамото, Кагошіма. В інших центрах також ведуть підготовку по можливості надання консультацій українською.

Більш детальну інформацію дивіться безпосередньо на сайті спільноти Краяни.





### Про найближчі події.　今後のイベントについて

#### По містах Японії низкою проходять благодійні концерти в підтримку України талановитої співачки та бандуристки Наталії Ґудзій.

На цьому тижні заплановано декілька концертів в Токіо, а вже цієї неділі  8го травня джерельним голосом Наталії Ґудзій можна буде насолодитись в місті Нагано.

Наталя народилась в Україні, та проживала з родиною недалеко від Чорнобильської атомної електростанції, де і працював її батько. Після вибуху Чернобильської АС родині довелося евакуюватися до Києва.

Захопившись грою на  українському народному  інструменті  Бандурою, Наталя з восьми років навчалася у музичній школі.
Ще дитиною,  як учасник народної музичної групи,  вона  двічі відвідала Японію з виступами по всій країні.

З 2000 року Наталя розпочала широку музичну діяльність в Японії.

Детальну інформацію про співачку, розклад концертів можна дізнатись за офіційним посиланням на сторінках Interfm та громади Краяни, чи безпосередньо на веб-сторінці Наталії Ґудзій.

[Веб-сторінка співачки Наталії Ґудзій](https://www.office-zirka.com/CFU47/?fbclid=IwAR0sM6DRWzVj0-rl3x_WHh7wv8hlCoAtegZQ4Yygu1_Knwqn2wJ8ybIHqwk)


#### У неділю 14 го травня відбудеться ще один захід на підтримку України, на цей раз в місті Чіба.

Захід організовує компанія Rain Colors, за сприяння компанії Jump for the Positive Future, підтримці Мерії міста Чіба, Посольства України в Японії та активної участі в організації спільноти Краяни.
Захід відбудеться в приміщеннях відкритого в жовтні 2021 го року TIPSTAR DOME, поблизу станції Чіба.
На заході відвідувачів очікує виставка українського вбрання, авторських робіт українських фотографів та художників, благодійна виставка - продаж товарів українських виробників та рукодільниць, показ фільму “Соняхи”  (“ひまわり”).

Детальну інформацію стосовно заходу можна дізнатись за посиланням на сайті Inter FM, сайті спільноти Краяни, Фейсбук сторінках Краяни та інших українських спільнот.

[Захід  в підтримку України в місті Чіба 14-го травня](https://himawari-chiba.com/)

Запрошуємо всіх бажаючих. 　皆さんようこそ

Бажаємо Вам гарного дня! До нових зустрічей на Inter FM.



## Інформація про веб сайти

- [Громада Українці в Японії "Краяни"](https://www.kraiany.org/uk/)
  - [facebook](https://www.facebook.com/groups/371541230835/?ref=share)

- [Уроки Easy Japanese (Початкова японська)](https://www3.nhk.or.jp/nhkworld/uk/ondemand/video/6022001/)

- [Веб-сторінка співачки Наталії Ґудзій](https://www.office-zirka.com/CFU47/?fbclid=IwAR0sM6DRWzVj0-rl3x_WHh7wv8hlCoAtegZQ4Yygu1_Knwqn2wJ8ybIHqwk)

- [Захід  в підтримку України в місті Чіба 14-го травня](https://himawari-chiba.com/)
