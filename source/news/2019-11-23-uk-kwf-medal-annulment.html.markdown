---

title: Вимога відкликати медалі нагороджені учасникам від так званої “ДНР”
date: 2019-11-23 06:39 UTC
lastmod: 2019-11-23T06:39:16Z
changefreq: monthly
priority: 0.5
details: Ми вимагаємо від KWF відкликати та анулювати будь які медалі, якими були нагороджені учасники від так званої “ДНР”.
tags: карате, Україна, Донецьк, Донецька Народна Республіка, Російська Федерація, Крим

---

Від імені української громади Японії "Краяни" організаторам змагань з карате — асоціації Karatenomichi World Federation (KWF) — було відправлено листа з приводу участі у змаганнях терористів з терористичної організації так званої "ДНР".

<hr />
Від: української громади Японії "Краяни"

Грандмайстру та голові Ради Директорів KARATENOMICHI WORLD FEDERATION

Шановні пані/пане,

Як стало відомо, під час змагань, організованих KWF 7-10 листопада 2019 року, учасники які представляли себе як “Donets People” із так званої “ДНР” фотографувалися з прапором так званої “Донецької Народної Республіки (ДНР)”

Україна вже шостий рік знаходиться у стані непроголошеної війни з Російською Федерацією. Російська Федерація, розпочавши війну з анексії Кримського півострова, підступно окупує частину територій України в Донецькій та Луганській областях, фінансувала і продовжує фінансувати та відправляти регулярні частини своєї армії воювати проти незалежної Української держави. Російська Федерація також регулярно фінансує терористичні організації, які називають себе “Донецькою Народною Республікою (ДНР)” та “Луганською Народною Республікою (ЛНР)”


Ці, так звані “республіки” не визнаються міжнародним співтовариством, і такою ж є офіційна позиція уряду Японії.

Публічне представництво терористичної організації та фотографування з символікою терористичних організацій неприпустимо. Ми засуджуємо подібні дії учасників змагань. Подібні дії не тільки підривають незалежність та територіальну цілісність України, але й наносять шкоду політичному образу Японії та роботі Міністерства Закордонних Справ Японії.  Прикро бачити, як японський національний спорт карате використовується Російською пропагандою та дезінформацією направленою проти України та Японії.

Особи, ідентифіковані, як учасними так званої “ДНР” та які з’явилися на фото зі змагань, наступні:

- Martynov Yurij Igorevich, (ru: Мартынов Юрий Игоревич, uk: Мартинов Юрій Ігорович) Дата народження: 1991/03/25
- Medvedev Andrej Valerevich (ru: Медведев Андрей Валерьевич, uk: Медведєв Андрій Валерійович) Дата народження: 1978/03/02
- Medvedeva Anna Anatolevna (ru: Медведева Анна Анатольевна, uk: Медведєва Ганна Анатоліївна) Дата народження: 1977/03/27

Для виправлення шкоди нанесеної незаконними та безвідповідальними діями згаданих учасників змагань ми вимагаємо від KWF відкликати та анулювати будь які медалі, якими були нагороджені учасники від так званої “ДНР”. Ми також вимагаємо, щоб вищезгаданим учасникам була би заборонена участь в майбутніх змаганнях.

Ми сподіваємося, що наше занепокоєння буде почуте задля захисту України, а також задля захисту образу Японії та духу карате.
