---

title: Третій Мегамарш у вишиванках в Токіо (2015)
date: 2015-05-10 15:12 UTC
lastmod: 2015-05-10T15:52:00Z
changefreq: yearly
priority: 0.5
tags: Парад,Вишиванка,Токіо,Японія
categories: release,parade

---

Вже 24 травня в центрі Токіо, район Ґінза, відбудеться Третій Мегамарш у вишиванках в Токіо.

READMORE

Враховуючи неодноразову підтримку та допомогу Японії Україні, цьогорічний парад присвячений дружбі та взаємопідтримці між країнами.

Урочиста хода розпочнеться з парку Мізутанібаші (збір о 14.00), що розташований неподалік станції Ґінза та Токіо, та попрямує центральними вулицями столиці у напрямку парку Хібія. За традицією, захід продовжиться спілкуванням та співом українських пісень у парку. Організатори заходу – спільнота українців в Японії «Краяни» вдячні за підтримку Посольству України в Японії та місії Української Православної Церкви Київського Патріархату.

Запрошуємо всіх бажаючих приєднатися до акції у події на <a target="_blank" href="https://www.facebook.com/events/1611268485777631/">Фейсбук</a>.

<a target="_blank" href="http://bit.ly/TokyoUkraineParade">Маршрут параду</a>

В Токіо мегамарш у вишиванках вперше відбувся у 2013 році за ініціативи українських студентів Токійського аграрного університету. У 2013 році захід зібрав більше 70 українців, які проживають в Японії, а також японців, яким цікава та небайдужа Україна. Маршрут пролягав через відоме перехрестя на станції Шібуя та площу Хачіко.

Традиція підтрималась і в 2014 році зібравши понад 120 українців, японців та громадян інших країн в центрі Токіо, неподалік від урядового кварталу та Імператорського палацу, виразивши свою підтримку Україні в неспокійні часи.


- <a target="_blank" href="https://www.facebook.com/events/1611268485777631/">Подія на Facebook</a> (українською, англійською та японською)
- <a target="_blank" href="http://japan.mfa.gov.ua/ua/press-center/photos/510-megamarsh-u-vishivankah-vpershe-u-centri-tokio">Фотографії з Мегамаршу у вишиванках у 2013 році</a>
- <a target="_blank" href="https://www.facebook.com/media/set/?set=a.1594354104124193.1073741831.1496798463879758&type=3">Фотографії з Мегамаршу у вишиванках у 2014 році</a>
