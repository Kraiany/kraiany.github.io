---
title: evacuee.study_in_japan.circles.title
layout: page
---

Сподіваємося, що ваше життя потрошки налагоджується і діти звикають до нового середовища. Наступний крок - подумати про їх навчання та загальний розвиток. Серед японських дітей найбільш популярним зайняттям після школи є …

1. Плавання. І не дивно, адже Японія - острівна країна, то треба вміти плавати про всяк випадок. Крім того, плавання --- один з небагатьох видів спорту з найменшим ризиком травм. Ціни на заняття плаванням різняться і можуть становити від 5 до 8 тисяч єн на місяць. Зазвичай це групові заняття два рази на тиждень. Окремо від щомісячної сплати є вступний внесок та купівля форми та необхідних речей. Деякі школи мають послугу підвозу дітей додому на шкільному автобусі, зазвичай за окрему плату.

1. Друге місце у рейтингу найбільш популярних занять після школи посідає англійська мова. Зазвичай діти ходять до так званих мовних шкіл англійської мови “еікаіва” (英会話), заняття бувають групові та індивідуальні. Із заняттями раз на тиждень щомісячна оплата становить від 8,000 єн до 15,000 єн. Бувають школи тільки з японськими викладачами, бувають тільки з носіями, а бувають тандеми. В цих школах також є вступні внески та окрема оплата за матеріали, але якщо слідкувати за об’явами школи, можна вступити до школи, коли діють знижки або акції і цих витрат можна уникнути. Окремо від занять, зазвичай школи проводять сезонні заходи, коли діти мають можливість покращити свої мовні навички та поспілкуватися з учнями інших класів. Ще одне, на що треба звернути увагу при виборі школи, це можливість приєднатися до інших класів замість занять, які були пропущені через хворобу тощо. У великих містах, як то Токіо або Осака, батьки іноземці також часто самі організовують заходи, на яких діти можуть спілкуватися англійською мовою. Тому дуже важливо налагодити та підтримувати зв’язок з іншими батьками іноземцями у вашому районі.

1. Третє місце у рейтингу найбільш популярних занять після школи зайняла музика - навчання грі на піаніно. Щомісячна оплата становить від 6,000 до 8,000 єн, та може збільшуватися згідно з рівнем гри учня. Більшість шкіл проводять виступи всіх учнів принаймні один раз на рік, щоб батьки могли побачити прогрес своєї дитини.

1. Каліграфія (як олівцем, так і пензликом)

1. Додаткові заняття по основним шкільним предметам (так звані йодзі кьошіцу 幼児教室 для дітей дошкільного віку та джюку 塾 для школярів）

1. Гімнастика

1. Футбол

1. Школа усного рахунку соробан

1. Карате

1. Інші види спорту

Переважна більшість шкіл пропонує безкоштовний урок на початку, щоб можна було подивитися, як проходять заняття.
