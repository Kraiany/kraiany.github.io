---
title: evacuee.helpful_advises.dozvillya.title
layout: page
---

# Кудамоно-гарі --- збір фруктів

Всі батьки бажають, щоб їх діти отримували всі необхідні вітаміни та мінерали. А найкращим джерелом вітамінів є, безперечно, овочі та фрукти. А найкращі овочі - є овочі тільки но з грядки, найкращі фрукти -  є фрукти, щойно зірвані з дерев та кущів. В Японії є дуже поширеним дозвілля поїхати поїсти або назбирати овочі та фрукти на фермах, городах та в садах. Це сезонна розвага. Ось перелік найпоширеніших фруктів та сезони їх збору.

- Полуниця --- сезон полуниці в Японії з початку грудня до кінця травня.
- Черешня --- з кінця травня до кінця серпня.
- Чорниця та диня --- з початку червня до кінця серпня.
- Виноград --- з початку червня до кінця жовтня.
- Персики --- з кінця червня до кінця серпня.
- Груші --- з кінця липня до початку листопада.
- Яблука --- з початку вересня до кінця грудня.
- Мандарини --- з початку жовтня до кінця січня.

Послуга збору врожаю називається "кудамоно гарі" 果物狩り, або назва фрукту і слово збір "гарі". Наприклад, зараз поспіла чорниця і багато садів запрошують відвідувачів на "бурубери гарі" ブルーベリー狩り. Середня ціна на візит збору врожаю чорниці - від 1,000 до 2,000 йен. Багато садів та ферм мають обмеження по часу та попередню реєстрацію онлайн або по телефону.

Сайти, на яких можна знайти місця зборів врожаю
[https://www.asoview.com/leisure/144/](https://www.asoview.com/leisure/144/)

[https://www.jalan.net/kankou/g1_A8/(https://www.jalan.net/kankou/g1_A8/)]

---

# Як японські батьки проводять літні канікули та вихідні з дітьми влітку

Найбільш поширене місце проведення вільного часу з дітьми влітку --- біля води. Це може бути океан, море, озеро, річка, басейн або навіть ставок чи фонтан. Якщо ви мешкаєте біля океану або озера, або маєте можливість сходити з дітьми до річки, то це залишить найкращі спогади про японське літо. Підготуйте багато сонцезахисного крему, рушники, купальники та багато перекусів, і цілий день гарного відпочинку вам забезпечено. Не забувайте про правила безпеки та не залишайте дітей поруч з водою без нагляду.

- Перелік [найпопулярніших пляжів](https://www.walkerplus.com/spot_list/sg0160/) біля океану чи моря
- Перелік [найпопулярніших річок](https://www.jalan.net/news/article/575967/), куди можна сходити з дітьми

(*) - Змініть японську мову на українську у настройках мови сайту.

Якщо природні розваги у води недоступні, не сумуйте, навіть у великих містах є багато водних місць, куди можна піти з дітьми. У кожному місті є басейни, куди можна ходити або впродовж всього року або тільки влітку. Муніципальні басейни - це дуже бюджетний варіант, один візит може коштувати від 100 до 300 йен. У кожному басейні можуть бути свої правила, тому краще перевірити правила користування заздалегідь на сайті басейну або запитати безпосередньо у робітників басейну. Дивіться [перелік державних басейнів](  https://www.swimming.jp/poolmap/) по всій країні за посиланням.

(*) - Змініть японську мову на українську у настройках мови сайту.

Якщо басейни не до вподоби, але все ж таки хочется відпочинку поруч з водою, то влітку працює багато спеціальних ставків для дітей у парках (японською вони називаються джябуджябу іке じゃぶじゃぶ池). Все, що потрібно,--- сандалі, які швидко сохнуть, рушник та зміна одягу. Не дивлячись на те, що вода не дуже глибока, залишати дітей без нагляду небезпечно. Завжди тримайте дитину у полі зору.

Перелік ставків для дітей по всій країні можна подивитися [за посиланням](  https://iko-yo.net/facilities?tags%5B%5D=%E3%81%98%E3%82%83%E3%81%B6%E3%81%98%E3%82%83%E3%81%B6%E6%B1%A0).


Ще одна літня розвага в Японії - феєрверки. Вони стали популярними в Японії ще в період Едо. У 1733 році вперше був запущений феєрверк над річкою Суміда в Едо (нині Токіо). Так само як і ханамі навесні (період милування сакурою) фестивалі феєрверків збирають японців на вечірні пікніки: ковдра, смачна їжа та гарна компанія - все, що потрібно для милування феєрверками. Перелік феєрверків по всій Японії можна подивитися [за посиланням](https://hanabi.walkerplus.com/list/scheduled/).
