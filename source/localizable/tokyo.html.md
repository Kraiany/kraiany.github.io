---
layout: page
title: evacuee.regions.tokyo
---

- [Токіо](#section)
- [ Склад гуманітарної допомоги, м.Токіо](#section-4)

### Райони міста Токіо
- [Район Ітабаші](#section-1)
- [ Район Меґуро](#section-2)
- [ Район Кіта](#section-3)
- [Район Неріма](#section-5)
- [Район Адачі](#section-6)
- [Район Чюо](#section-7)
- [Район Мінато](#section-8)

---


## Токіо
На підтримку евакуйованих українців муніципалітет міста Токіо оголосив
про надання безкоштовного житла, забезпечення життєво необхідним,
сприяння в організації побуту та у вивченні японської мови. Якщо Ви
обрали Токіо своєю тимчасовою домівкою в Японії, Ви можете звернутися до
консультаційної служби Токійського столичного фонду Цунаґарі з понеділка
по п’ятницю з 10-ї ранку до 4ї вечора за телефоном
`03-6258-1227`. Консультації українською мовою надаються за попереднім
записом.

Консультаційна служба Токійського столичного [фонду Цунагарі](https://tabunka.tokyo-tsunagari.or.jp/info/2022/03/post-86.html)

---

## Район Ітабаші, м.Токіо

Районний муніципалітет Ітабаші в місті Токіо надає безкоштовне
муніципальне житло, консультаційні послуги та допомогу із заповненням
документів на довгострокову візу та фінансову допомогу від Ніппон
Фаундейшн або уряду Японії, надає мовну підтримку (електронні
перекладачі або переклад по телефону чи за допомогою волонтерів),
приймає на курси японської мови, надає безкоштовні ясла та садочки,
надає підтримку у навчанні в школі, працевлаштуванні та інше.

Звернутися можна до міжнародного відділу районної адміністрації з понеділка по п'ятницю з 9 ранку до 5 вечора.
Адреса: `東京都板橋区板橋二丁目66番1号　板橋区役所本庁舎8階`

Інформація про допомогу і консультації [на
сторінці](https://www.city.itabashi.tokyo.jp/bunka/kouryu/torikumi/1038409/1038926.html) Ітабаші.

Крім того, українці, які знайшли притулок у цьому районі Токіо, можуть
подати документи на отримання одноразової допомоги на сім‘ю (150 тис. єн на
одного члена сім‘ї та додатково 50 тис. єн на кожну людину з тієї ж самої родини). Допомогу можна отримати готівкою у муніципалітеті, або ж її можуть перерахувати на ваш банківський рахунок.

[Подробиці](https://www.itabashi-ci.org/int/information/4942/) про одноразову виплату українцям в районі Ітабаші м.Токіо:

---

## Район Меґуро, м.Токіо

Асоціація міжнародного обміну району Меґуро м. Токіо надає допомогу
українцям, які знайшли притулок у цьому районі та намагаються налагодити
життя. Надається як і одноразова фінансова допомога у розмірі `100,000
єн`, так і різноманітна підтримка за потреби, як то необхідні побутові
речі, допомога з виплатами, переклади. Важлива умова --- те, що Ви не
отримуєте або не отримали схожу допомогу від уряду чи інших організацій
в Японії.

[Подробиці](https://www.city.meguro.tokyo.jp/gyosei/koho/hodo_news/20220511.html)

---

## Райно Кіта, м. Токіо

В мерії Кіта-ку м.Токіо надають фінансову допомогу українцям, які знайшли притулок в цьому районі Японії. Розмір допомоги становить `150,000 єн`. Якщо це родина з декількох чоловік, то додається ще по `50,000 єн` на кожного члена родини.
Наприклад, родина із 3х чоловік - мама та дві дитини, має отримати `250,000 єн` (`150,000` на маму, та `50,000` на кожну дитину). Отримати допомогу можуть українці, які виїхали з України після 24го лютого 2022 року, та зареєстровані в районі Кіта-ку м.Токіо, а також за умови, що вони не отримали схожої допомоги від інших районів/мерій Японії.

Подробиці та перелік необхідних документів для заяви на отримання
допомоги дивіться [за
посиланням](https://www.city.kita.tokyo.jp/somu/bunka/ukrainesien.html).

---

## Склад гуманітарної допомоги, м. Токіо

В Токіо працює склад гуманітарної допомоги українцям, які знайшли
притулок в Японії. Надається гуманітарна допомога з одягом та деякими
товарами повсякденного вжитку. Перелік наявних речей оголошується на
сайті. Склад знаходиться в районі Мінато-ку. Найближчі станції метро ---
Міта, Тамачі та Шібакоен.

Якщо склад дуже далеко від Вас, або немає можливості приїхати, ви можете
замовити доставку поштою.

Адресу складу, контакти, наявність речей та графік роботи дивіться [за посиланням](https://helpinjapan.info/2022/05/26/humanitarian-aid-warehouse/).

---

## Район Неріма, м.Токіо

В районі Неріма міста Токіо оголосили про одноразову виплату евакуйованим українцям. Виплата становить приблизно 500,000 єн на родину. Отримати виплату можуть українці, які виїхали з України після 24 го лютого і мають посвідчення переміщеної особи України, під час подачі заяви або отримання виплати зареєстровані у районі Неріма та мають намір в цьому районі перебувати. Також однією з умов є те, що родина вже не отримала схожої виплати від інших районів і міст.
За більш детальною інформацією можна звернутися за телефоном `03-5984-2600`

[Подробиці (PDF)](https://www.city.nerima.tokyo.jp/kusei/koho/hodo/r4/r406/20220629.files/20220629.pdf)

---

## Район Адачі, м.Токіо

районі Адачі міста Токіо теж виплачують одноразову фінансову допомогу у розмірі 100,000 єн на людину. Умови отримання допомоги: підтвердження того, що заявник є евакуйованою особою з України, на момент подачі заяви є реєстрація у районі Адачі, а також за умови, що заявник збирається перебувати у цьому районі більше, ніж 1 місяць. Виплату можна отримати готівкою або на банківський рахунок. Форму заяви та детальніше про виплату дивіться [за посиланням](https://www.city.adachi.tokyo.jp/chiiki/ukrine-sien.html).

---

## Район Чюо, м.Токіо

В районі Чуо міста Токіо надають одноразові виплати у розмірі 100,000 єн на людину. Умови отримання допомоги: заявник є переміщеною особою з України та збирається мешкати у районі Чуо. Виплату можна отримати готівкою або на банківський рахунок. Детальніше про допомогу і як зробити заяву дивіться [за посиланням](https://www.city.chuo.lg.jp/kusei/heiwazigyo/ukraine/ukuraine_ichijikin.html).

---

## Район Мінато, м.Токіо

В районі Мінато міста Токіо надають наступну допомогу евакуйованим українцям:

одноразова виплата у розмірі 100,000 єн на людину. Умови, як і в інших районах, виїхали з України з метою пошуку захисту від війни, мешкаєте та збираєтеся і надалі перебувати у цьому районі. Завантажити заяву та подивитися детальніше про виплату можна [за посиланням](https://www.city.minato.tokyo.jp/ukurainatan/20220612.html).

у муніципалітеті на 3му поверсі відкрита служба підтримки евакуйованих
громадян України. Для запису на консультацію потрібно заповнити форму на
сайті уряду району. Детальніше дивіться [за посиланням (PDF)](https://www.city.minato.tokyo.jp/ukurainatan/documents/ukurainatirasi.pdf).

надання мобільного зв’язку в оренду на період до кінця травня 2023 року. Детальніше дивіться за посиланням або зверніться до служби підтримки українців [у районі Мінато](https://www.city.minato.tokyo.jp/ukurainatan/20220613.html).
