---
title: evacuee.study_in_japan.title
---

## Загальна інформація про освіту в Японії.
---

Навчальний рік в Японії починається 1 квітня і закінчується 31 березня наступного року. Зазвичай навчання розділене на триместри: квітень-липень, вересень-грудень, січень-березень. Канікули у школярів бувають влітку (6 тижнів), котрі розпочинаються в 20-х числах липня та закінчуються наприкінці серпня, наступні взимку (до і після Нового року - 2 тижні) і навесні (після іспитів - 1 тиждень).  І навіть під час канікул діти вчаться, адже домашні завдання і додаткові заняття ніхто не скасовував.

Шкільна освіта в Японії має чітку структуру:

- початкова, або молодша школа (小学校/しょうがっこう/Шьогакко) з терміном навчання 6 років (1 - 6 класи ),
- середня школа (中学生/ちゅうがっこう/Чюугаккоу), з терміном навчання 3 роки (1 - 3 класи середньої школи),
- старша школа (高校/こうこう/Коукоу), з терміном навчання 3 роки (1 - 3 класи старшої школи).

Таким чином, загальна освіта в країні представлена трьома школами.

Коли дитину запитують в якому класі вона навчається, в відповіді зазначають чи молодша, чи середня, чи старша школа, потім клас за віком. Наприклад: «я учень 2 го класу середньої школи», японською буде як 「中学校２年生/ちゅうがっこう ２ ねんせい / чюгаккоу ніненсеі」.

Діти розпочинають навчання зазвичай у шість років, а закінчують у вісімнадцять. Після школи японська молодь вступає до університетів (чотири роки навчання) або до коледжів (дворічне навчання).

Школи можуть бути муніципальні за місцем проживання (вступний іспит не потрібен), муніципальні більш вищого рівня, не обов’язково за місцем  проживання ( необхідно здавати вступний іспит ), чи приватні ( вступний іспит потрібен ).

Стосовно молодшої школи, більшість батьків обирають муніципальну школу, щоб було зручно відвідувати, та при цьому, після школи більшість дітей відвідують репетиторські класи підготовки до вступу в середню школу, чи додатково займаються вдома. Якщо дитина, і середню школу вибрала муніципальну, то готується до вступу в старшу школу, відвідуючи класи по підготовці. В середню приватну школу складніше здати іспит, ніж в молодшу приватну, і так само, в старшу важче здати іспит, ніж в середню. Старша загальна освіта в Японії не є обов‘язковою. Частина школярів після закінчення середньої школи у віці п’ятнадцяти років вступає в професійні технічні училища.

Міністерство освіти, культури, спорту, науки й технологій Японії переклало українською мовою відео для дітей-іноземців і їхніх батьків чи опікунів [“Приємно познайомитися! З сьогоднішнього дня ми друзі!” та “Розкажіть мені про початкову школу в Японії!”](https://www.mext.go.jp/a_menu/shotou/clarinet/003_00005.htm). Ці відео розповідають про японські початкові школи.