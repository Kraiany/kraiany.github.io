---
title: evacuee.ymca.title
---



Ми всі сприйняли з глибоким сумом новини про вторгнення Росії в Україну. Ми стурбовані цим разом з вами та вашими родинами в Україні. Ми сподіваємося, що ця ситуація вирішиться якнайскоріше.

YMCA (Young Men Christian Association – Християнська асоціація для юнаків) заснована у Лондоні в 1844 році, насьогодні є однією з найбільших гуманітарних організацій світу. Вона надає допомогу понад 65 млн. людей у 120 країнах світу, в усіх регіонах земної кулі. YMCA використовуватиме всю свою мережу щоб допомогти евакуювати членів сімей українців до Японії.

## I  Ми можемо надавати такі послуги

Співробітники та волонтери YMCA будуть надавати допомогу та підтримку евакуйованим на місцях, будуть займатися кожним окремим випадком, приймають на себе відповідальність перед родинами та звітуватимуть про стан справ.
Додатково ми надаватимемо консультації та підтримку з приводу усіх, перерахованих нижче в п1.6 пунктів.

1. Ми забезпечуємо транспотування від кордону Польщі чи сусідніх держав (Молдова, Румунія) до Японії, організацію проживання в сім’ях у Японії, товари повсякденного користування. Ми враховуємо при цьому фізичні особливості кожного.

2. Допомога з оформленням візи у Варшаві та у сусідніх країнах.
Підготовка та підтримка з оформленням анкет для візи, посвідчень особи, довідок про щеплення, тощо (від імені заявника). Супровід до посольства України в Японії, підтримка з ПЛР тестуванням, тощо.

3. Оформлення авіаквитків до Японії та надсилання електронних квитків. Транспортування до аеропорту та допомога з відправкою із Варшави.

4. Ми надаємо підтримку щодо підготовки документів, необхідних для в’їзду в Японію, — від імені заявника; та надання зразків документів, тощо.

5. Ми надаємо підтримку під час посадки на літак, та висадки в аеропортах Японії — Наріта, Ханеда, тощо.

6. Ми надаємо підтримку проживання у Японії — щодо повсякденного життя, вивчення японської мови, освітньої підтримки для сімей з дітьми. Також ми надаємо підтримку із зверненнями до державних установ та інше.


## II Особливі примітки

1. Вищезазначене не включає транспортування в межах України, але YMCA також має можливості надання підтримки і в Україні. В залежності від регіону ми можемо розглядати різні режими співпраці.

2. Зазвичай ці послуги безоплатні. YMCA покриє фінансові потреби для поїздки до Японії з третіх країн для тих, хто має фінансові труднощі.

3.  При отриманні завеликої кількості запитів, ми організововуватимо роботу так, щоб пріоритизувати їх для літніх людей, або сім’ям з малими дітьми.

Будь ласка, майте на увазі, може так статися, що деякі запити не буде можливості задовольнити.


## III Правила та умови

1. Вимога для отримання короткострокової візи — присутність родича(ів) в Японії.

2. У вас є родич у Японії, який може виступити в якості гаранта. Це вимога для отримання короткострокової візи.

3. Наявність дійсного українського паспорта.

4. Евакуйована особа повинна мати смартфон чи інший засіб зв’язку та вміти відстежувати своє місцезнаходження (особливо під час пересування в межах України).

5. Члени родини в Японії повинні бути в змозі говорити та писати або англійською, або японською мовами, а також спілкуватися з YMCA електронною поштою та SNS.

6. Після в’їзду в Японію евакуювані погоджуються пройти співбесіду та розповісти про ситуацію з евакуацією (за згоди самих евакуйованих).

Із запитами та заявками звертайтеся до YMCA Японії:

- телефон `03-5367-6640` / `090-3507-6809`

- електронна пошта: `yokoyama.yuria@japanymca.org`
