---
title: "about.title"
description: "about.description"
---

Українська громада Японії “Краяни” заснована в 2000 році.

З квітня 2021 року організація офіційно зареєстрована  в Токіо, Мінато ку під назвою “Японсько-українська Асоціація дружби “КРАЯНИ” (скорочено НПО «Краяни») Реєстраційний номер 0104-05-019694

Найвищим керівним органом організації є загальні збори членів організації. Виконавчим органом організації є Рада директорів організації, яку очолює Президент організації.

Президент НПО Краяни: Наталія Ковальова

Засновники НПО Краяни:

- Верескун Вікторія
- Вирлич Юлія
- Євтушук Ігор
- Журова Наталія
- Ковальова Наталія
- Ковальов Дмитро
- Лисенко Наталія
- Піскунова Оксана
- Хіраяма Кацутаро
- Хлестунова Ольга

Робота НПО Краяни спрямована на розширення міжнародного співробітництва між Японією  та Україною в галузях культури, мистецтва та освіти. НПО Краяни співпрацює з організаціями, що сприяють розвитку міжнародних культурних зв’язків та зміцненню партнерських стосунків між нашими країнами.

НПО Краяни проводить заходи за участі широкої громадськості Японії, залучаючи до своєї роботи українців, що проживають у Японії, тим самим сприяючи їх згуртуванню.

Метою створення організації є:

* надати майданчик та можливість для міжнародного спілкування;
* сприяти розвитку співпраця українців та японців;
* надати можливість представникам всіх національностей ознайомитись з українською культурою, як частиною світової культури;
* навчати мови, культури, збереженню традицій не тільки українських дітей, які проживають в Японії, а й знайомити дітей інших національностей з багатою історією та культурою України.

НПО Краяни готові до партнерства та співробітництва з організаціями, які розділяють спільні цінності, підтримують розвиток міжнародних культурних зв’язків та зацікавлені в популяризації та поширенні знань про Україну в сферах культури, освіти, науки, мистецтва тощо.
