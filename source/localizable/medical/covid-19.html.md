---
title: Ковід 19 - щеплення та гайд щодо дій на випадок захворювання
layout: page
---

До кінця цього року по всій Японії закінчуються безкоштовні перша та друга ін’єкції вакцинації від Ковіду. Вакцинація не є обов’язковою, але якщо ви планували її зробити, то нагода зробити перші дві ін’єкції закінчується наприкінці 2022 року.  Для подорожувань та деяких заходів дуже зручно мати сертифікат вакцинації. Його можна отримати в мерії при наявності трьох щеплень, але якщо зроблені в Україні або іншій країні ін’єкції не визнаються Міністерством Охорони Здоров’я Японії, цей сертифікат отримати буде неможливо. Перевірити інформацію та отримати квитки на вакцинацію можна у місцевих органах влади. Зверніться до відділу підтримки українців у вашому місті або до консультації міграційної служби Японії. Безкоштовні квитки можна отримати до кінця 2022р.

Для спрощення вакцинації для споживачів, Міністерство Охорони Здоров’я Японії та місцеві органи влади до кінця цього року відкривають по всій країні додаткові пункти вакцинації, до яких можна прийти без попередньої реєстрації. Тому якщо ви бажаєте отримати перші два щеплення, то краще це зробити до кінця цього року.

* [Інформація про вакцинацію від Ковіду іноземними мовами на сайті Міністерства Охорони Здоров’я Японії](https://www.mhlw.go.jp/stf/seisakunitsuite/bunya/vaccine_tagengo.html)
* [Пункти вакцинації без попередньої реєстрації по Токіо](https://www.tokyovaccine-rsv.metro.tokyo.lg.jp/pages/nr220128.html)
* [Консультації для переміщених українців від Міграційної Служби Японії](https://www.moj.go.jp/isa/support/fresc/01_00254.html)
* [Консультації щодо щеплень від Ковіду можна отримати у громадській організації CINGA](https://www.cinga.or.jp/3311/). Консультації надаються японською мовою та простою японською мовою з понеділка по п’ятницю з 10:00 до 16:00 за телефоном 03-6261-6356.

Організація “Мережа всіх іноземців Японії” розробила [візуальний гайд](https://minna-health.com/en/2021/08/18/flowchart-for-covid-19-positive-people/) щодо дій на випадок захворювання на Ковід. Через великий поток інформації щодо вірусу та його розповсюдження буває важко зрозуміти, що робити, тому дуже важливо вивчити та зрозуміти процедуру заздалегідь. 


